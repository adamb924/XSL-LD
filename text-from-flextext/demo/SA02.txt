xɑb mən nim ajɑn bek 
mən tɑt nim zandʒirbek 
qarja xermani 
pə sɑlɛ 
sezda 
aʃtɑd o 
pə sɑlɛ sezda 
si o no 
sɛnfɛ se mədakəm bəlavd 
toɣdəm lajlije badaxʃɑn 
wədakəm var sɑlɛ 
sezda aʃtɑd o sezda tʃɛl o aʃt 
tsə wədakəm fɑrɛɣ ʃʊd 
tsə lajlije badaxʃɑn 
batəm toɣd 
kɑbʊl 
kɑbʊləm aʒda mɑ 
maktabɛ 
tʃiz maktabɛ 
ʃaqɛ dɑktarim bəlavd 
tsə wədakɑn mak xɑrɛdʒ kəl 
tʃun mə nɑ 
pul o pajse nəsvət toɣdəm pə wɑk 
raʃbarəm 
akwakəm 
wɑk zara ʃiðət 
ʃiðət tsə wədak 
wɑk dɛgarwɑl pajdɑ ʃʊd maki dzɑɣd 
wʊd wazɑratɛ marɛf 
wazirɛ marɛf nɛwɛʃta kəl dza 
agar 
xorzɑbɛtɑ qabul ti nɑ 
ʃo pə wədak bəlavd 
agar qabul ti nɑ nəst 
dega ʃo xe xɑn bɑ 
bɛlɑxɛra 
wədak aw pə paʃto nɛwɛʃta kəlɑk vəd 
azəm wan ke fɑrsi tarjʊma kəl 
tsə ɣɛʒdəm xaj pə madʒburijat az wan qabul kənəm 
toɣdəm pə lajlije tʃiz 
wədakət baɛstɛlɑ askari 
du sɑləm du sɑl vəd wədakəm bəlavd wɑk dəv ham 
maktabɛ tʃiz dɑktari 
tʃiz ʃʊda lajlija ʃʊd 
har qɛdarəm dza kəl dza tsə wədak 
isu pas pə wazɑratɛ mɑrɛfət isu mə lajlije ʃaqɛ dɑktari 
mʊntɑ qabul wazirɛ marɛf qabul nəst kəl 
tʃun waxtɛ nɑdɑrit nɑtʃɑri vəd pə mən dʒeb məs jak rupija nəst vəd 
pas madʒburəm ʃʊd toɣdəm pə maktabɛ askari 
akwakəm fɑrɛɣ fɑrɛɣ ʃʊdət 
pə ʃaqɛ xorzɑbɛtɑ 
se sɑləm wɑk wazifa ɛdʒrɑ kəl pə mahtɑb qala 
bɛlɑxɛra sɑɛb mansabəm ʃʊd 
sɑɛb mansabəm ʃʊdət ɑɣadəm tabdiləm kəl xat tar faizɑbɑd 
du sɑləm pə faizɑbɑd fərɛnd bad az jak sɑləm toɣd pə nɑrin 
sezda sɑləm toɣd paktijɑ sezda sɑləm toɣd mazɑrɛ ʃarif 
bad tsə mazɑrɛ ʃarif aft sɑl dəv pə bahɑrakəm 
ɑmirɛ tamirɑt vədət 
wədakəm ɑmirɛ tamirɑte qulɛ ʊrduje paktijɑ vəd 
tsə paktijɑ dəv ɑmirɛ sinɛmɑm ʃʊd 
ɑmirɛ sinɛmɑ xɛlɑs ʃʊdət dəvəm toɣd pə tʃiza 
qwe kɑr 
dʒabranɑn dud makɑn dud pə qawe kɑr 
aʃrɑr gʊl ti nɑ dusti 
sezda sɑləm bʊd av pə qwe kɑr pə mazɑrɛ ʃarif vəd 
badan mə wazifa xatɛm ʃʊd ɑɣadəm xe xɑn bɑ 
bɛlɑxɛra makɑn taqɑwʊt dud 
i pandʒ sɑl ʃʊd az dza pə xe xɑnən bekɑr 
wamin alɑ tawfiq 
am sargozaʃtɛ zɛndagi mən vəd 
