   ای پاتشاه    تو 
یم    پاتش ن بو وزیر تو    
ای وزیر مسلمان تو.
ییو څن ښَتن تو.
یم بو وزیرش دی یامنن ځی وزیرڤ تو که بیدون یامنڤڜ یَوپکی نی پیتی 
ای ورزی 
القش وزیز
خوابی ویندی
ښَتی که 
عبوجزرالجمیل حکیم تو چهل روز چیله نزد 
یم رږدی چهل  روزی چیله نینی 
یک کم چهل روزی نینی 
بوزر علقش وزیر طاقت نبسوزد وزد  ښَتی ای 
برادرخان څمن که 
چهل روز پر نی ڤیت البتاً
هیچ گپی نست وزی سَک رڇن چکر  ښَتی نی تَو مَر چهل روز ښنتو 
ښَتی خی چهل روز گپ نستیت اینی 
عه  یم روار خیر 
څمن یم دڙد نیڜت رږدڤ  دی ای 
چهار باغ 
دی ای چهار باغڤ که رږدی 
یمری ښَتی خی 
بوزرجمیل حکم یمر ښَتی تو درم مَر پیره څَر 
وز ای  ساعت رښپم 
یم که باندی ښَت هفت شبانه روزی اینک یم  یَوت 
بعدی هفت شبانه روزی یم گزدی 
ښَتی ای 
بوزرجمیل حکیم  تو څی څساخت ای ساعت وعده رتی هفت شب روزت خواب کرتی 
ښَتی خی تؤ  رښپ وز تَر پیره څَرم 
یم ښَت باندی 
یم رږدی دور څي مجلیسن سیلی بیرون  دی ای 
ڜله رږدی یم ږری کاتی که بَر هټ ڤیت 
یم بر هټ ڤیتی
یمم بر هټ کرتی که چیز دام دولتی که 
کوم پاتشان توَتک عه دم جَی زخیرهیت
یم یمی دیدیږدی یم 
ښو دوری فکر کرت که یم اگر روی کار څی واست 
هفت اقلیمر یم 
دارایت سرمایه 
پس وزدی 
علقش وزیری خبر کرتی ښَتی ای 
برادرخان 
وزم ځی دنیا ودولتی گاتی که 
سپاه هفتاد هفت پوڜت سرو پودن زیات 
بلاخیره 
یم علقش وزیری دڙد رږدی یم 
بوزرجمیل حکم  داخلی یم 
دارای ڤیتی 
یم علقش وزدی ښؤ دستی دیت عه دم 
دروازهنت استادی  ڤیت یم فَر ږيردی ښَتی ای علقشوزیر توڜ چیزر نی چرم 
یم شاڤ حلدی ښَتی نی چرم ښَتی نی وز چرمک نی بسوزیم ښَتی چیزر  ښَتی ودگ  
تو یم دولتت گاتی مَرت ښَتی سحرک تو نوشی  
قبادی شریار ار ښَن 
یَم هم تَو شیت هم مَڙ​
ني نیڤ یم 
 ترک مینسر ڤیتک توت نی بسوزد ني نیڤ وز تَو شیم که ښَت یم درزم 
یم ښَتی ای عه یم دولت ساڤ تر بخشش وز 
قبادی شری یار ار بی نی ښنم 
و دگر کویر بی نی ښَنم عه دولت ساڤ تنی تَومَڙی موشَی  څی ڙؤ یی کپچ وښنن تر چیز فایده
یم ښَتی نی ودگ تَوت څی مَڙن پنهان نی بسوزدی  تو څی هچ کوین نی بسوزی  وز تَو شَیم 
بلاخیره یم دڙدی ای 
لگن عه دم ای 
اشرفی گاښَتی یمی ښَتی خی  یمی یَوند رَند ڙو کندر 
و وز مَڙی شَی 
اگر ڙؤ
ای توبه یت نونگ بخت جمال تو 
بختی جمال تو 
اگر ڙؤ کندن 
پؤتر ڤیت 
یَو نونگ  بوزر جمیل حکیم  اگر ذؤږد قیت یَن یَو اختیار 
یمم 
چرنی 
یم دو رکعت نمازی شکرانه جاید 
یمم سر دڙد یاثتی سکم  پڜبرد
عه ای لگن ​اشرفی دڙدی وزدی یمری 
یم کندری رت ښَتی 
ڙؤ کندر ښَنی که یَو 
دی معکه منوره رږیدی 
دی قافیلَڤن 
یم وزدی یم کندری ښَتی ښَتی  تی ذَی رږدی دی معکه منوره دی قافیلَڤن 
ولی عه یم طوفه ستتی  ترکه تا آمدنی مَڙ 
ښو خرچی خون څَرت 
اگر 
پوتر تین ڤیت یَو نونگ بوزرجمیل حکیم اگر ذوږد تین ڤیت تی اختیار 
یم چند روز چند زمان در بین تیر ڤیت نو ما نو روز نوسا​عت 
یمن بد ڤیت یمن ڤیتی پؤتر 
یمن که پوتر ڤیتی یم پوتر 
مردم زمنڜ 
سال بی سال لوپ ڤیت 
یم ماه بی ماه مردم زمنش مابی ماه لوپ ڤیت 
یم روز بی روز 
بلاخیره بلوغ ڤیتیت 
څی حقلت هوشی ښَت ڤیتیت 
یمم یَوتی کرتی دی  مکتب 
دی مکتب که کرتی
مردم زمنش اگر
ای کتاب جایدی یم ترو کتاب جایدی 
مردم زمنش تا ترو کتاب جایکر 
یم علمیت ښَتی ساڤ پاس کرت 
پاسی کرت ښو آخون ری ښَتکه تو 
یی چیز گاښ بت هیچ کتاب نورښک اځی کتاب امت څی صلاحیتی تَون مؤ امت که وز یَو جایم 
ښَتی یت کتاب ڙؤ کڤ نست تی تَتن 
یی کتاب تی بنونگ جاماسی حکیم 
اگر یَو پیدا څَر 
يَو څی ڙؤ صلایتن نست درغیری یَو بت کتاب نیست که وز تر رَندم 
یم وزد ښَو تَت خذانه هټ کرتی 
عه یم کتاب نښتی در جاین ڤیت 
گاتی یم 
یمی که جاید هفت سال دنیا پس پش یمر معین ڤیت 
هفت سال که دنیا پس پیش یمر معین ڤیتی 
یم ښو تَت مَرگی دم دیشتی 
ښَو تَت مرگی که دم دیشتی 
یی روزی وزد یم نَن ښَتی ای
بوزرجمیل حکیم 
سپاڅن عه یت ای لگن اشرفی تی تَت سَکر ستتَو ښَتی رښَتو معکه 
ولی نیڤ  یم بی خلاص َڤیت بت هیچ چیز نست 
نیڤ یی دستمالم وز 
درَفک یمی یَوند دی بازار پرند عه یم نفقه ودگنگ سَکر وزم 
یمم دستمالی دڙدی رږدی دی بازار یمی 
که یَوتی دی نان بای 
نان بایری ښَتی یم دستمالی بی ماشتی ښَتی یی ښچ مَر قرض رَند 
ښَتی ای رڇ تره نَنگ تو کینی چیز برادرمن باشی وزڜ سک پیسه نخت ښچ نی رندم تر څی  کومن رَندم 
یم فر ږیردی ښَتی خی 
نان بای عمالی جزای ښَتی تو وین وز رڇم پیشی پاتشاه
پاتشاه ار ښنم که یَو دی تی گدامدار یکی ڤیتک 
گدامڜ یوندن دی 
خدارگڜ ذؤښن یَو یومنجڜ  یَوندن دی نان بای  برادر من باشی سکَڜ 
حیفت میل څَرن یی غیریبرڜ څَن استفاده نبسویزیت 
یم نان بای ږَت ترم دست پودی ښَت باندی  ښَتی ای 
یت یرکی مو څَر څؤم ښچی که تر بکار 
دی ار وخت که وزی برادمن باشی وز دی خدمتی  تَو
یم ښَچ څی نان باین حواله ڤیت 
ار روار تَو که یا یَند روار توکه یم نَن ښَتی خواب نیڤ سپاڅن 
نان تری هیچ چیز نست 
وزم یی دستمالی دگر درافک 
یمی یَؤند څَی قصابن سَکر گوڜت درز 
یم که رږدی دی قصابی 
یم دستمالی ماشتی ښَتی ای قصاب مَرک یی کیلو گوڜت 
رَندکه برادر من باشی 
ڙون پیسه نست سحرتر وزمم 
ښَتی بره ای بویگین برادرمن باشی 
وزش پیسه نختر 
گوشت نرندم توڜ قرض څَر 
قرضڜ وز تر څرنگ رندم یم فر ږیدی ښَتی هیچ گپ نست 
وز رڇم 
پیشی پاتشاه ښَنم که یَو دی تی شپونن جر وزگ تی مالڜ رڜت دی قصابیڜ 
قصابی واستت برادرمن باشی دی بازرڜ فروش واستت  
قصابڜ مَرک ای کیلو گوڜت نرند 
یم ږَتی ښَتی ای روی خدا دیدیږ  عه دیم یَرکی مو څَر 
ترک څوم گوڜت که بکار امت عه یم 
ڙؤ قصابی دی خذمتی تَو 
ار وخت وزیه څمن 
تو ښَتر ښؤ گوڜتی یَوند 
یم گوڜت دی قصاب  حواله ڤیت 
یم وزدی یم نَن ښَتی که 
ای تَت وز غه خماری غزگم 
تو رڇ دی چارباغی 
علقش وزیر 
څه چهارباغن سڤزی وزم سَک ودگ غزگ گان 
یم گزدی رږدی 
رږدی علقش وزیر ای قصری درم جر کرتَو که 
هفت منظیل تو یا هفده منظیل تو عه دم آخیری  منظیلی نینگتَو 
یم وزدی عه دم باغی داخیل ڤیت یم باغبانری 
وزدی عه دره که یی مَی دره میخ یم باغبانڜ یَوپک گاښت 
یم یم باغبانر ښَتی ای باغبان مَرک ای قبضه سبزی رندکه 
وز غه خماری غزگم 
یم ښَتی خی تو متوجه یم ڙؤ مَی امی وز رڇم تر غزگ چپم 
یم که رږدی غزگ چپک یمم مَی کرت هټ 
هټی کرتت قَوی کرت  ښَتی ای باغبان وزی که یم مَی هټ ڤیت 
یمم وزدی ڤستی آخیر باری سوم 
یم باغبان قهر کرتی تی ای ږَرنی دیت یه مَی وڜت 
یم مَی که وڜتی یم ښَتی ای باغبان تَو چیز گاښتی 
څی یی جانن ترو جانت نقصان کرت 
ښَتی څَرنگ تروجان 
ښَتی یم مَی تو ڤرنج بو 
ورک دم دور 
ای رکڜ ستارسر 
ږؤڜ 
ای روخن یَو ستری 
علقش وزیر دم منظیل تو څمنی یمی صدا کڜنی خمندی 
خمندی ښَتی که 
تو چیز ښَت ښَتی مَڙ یم چیز ښنتَو ښَتی چوټ چرڤ یم دور 
یم دورڤ چوټ کرت که عینی شکل 
آه ښَتی خی یم که یم دشتی 
یم ښو تَت مَرگ څَرنگ ندیشت 
یمی جلادر رتی که تو یمی  یَوند یمی  شَی 
څم وښنن مَر وزم وز ای قټ پوڤم یم بوټ دی وښن لرتڤ 
بلاخیره 
یم جلاد یم دڙد تَږدی دریی جَی رږدی ښَتی ای جلاد 
تو مڙ شَی څي 
څی ڙؤ
یی کپچ  وښنن تر هیچ فایدهی نَست وز تَو دشم تو سک علقش وزیر ذؤږدت گیروم 
اگر مَڙی زنده لڅر وز دی بو روار تَودی تی مراد ږَتڤم  
یم ښَتی خی چیز چاره سَک څَرن که څی گیری یم .زیرن وز ښَت خطاع  رَندم 
ښَتی دم بازار 
ای آجیزن 
حولاد ڤیت یَو مرت 
یی مَین ورک ڤیت عه میَ مرت 
اینی عه آجیز 
رږد عه ورکی وازامند یَری بپ رتی 
یَو نیڤ یک ساله کله ڤیتک 
ولی 
یَویڤ وزمتک دی بازار پرنگر 
اینی عه ورکی درزن  یَو جگر څی ڙؤ جگرن غه شیرین 
اینی یَوت که یَوت برادرمن باڜی خلاص بت هیچ گپی نست 
یمش 
وزدی 
عه یم یک ساله کلَڤ خیرید کرت 
یمڤ 
وازامند 
چښتڤ 
یم جگری پَڅتی یم بټی دم خن لرتاڤد  څم وښنی دڙد یَوتی  علقش وزیرار 
بوزرجمیل حکیم وزدی ښؤ خونر 
یمکه یم 
جگر یت که  چیزی که لیزت دنیای شیرین څی تو عه دم جگر تو 
ان ښَتی که ودگ 
ڙونن بت دڜمن بدنیا نورښک 
عه یم ڙؤ دڜمن تو که عه یمم څی بینن یَوتی 
بلاخیره ات یی روز پاتشاه خواب ویندی 
قبادی شریار 
خواب ویندی یم خواب څم یادن رږد 
یم څی مشریقن دی مغریب جر دیتی مخلوق جمع ڤيتی ښَتی 
مَڙی ای خواب ویندی ڙؤ خواب ځی ڙؤ یادن رښک نیڤ ڙؤ تعبیری خواب مَر ښَنیت 
یم علقش وزیری ښَتی یا ڙؤ خواب پیدا څَر یا تی میخ څی دیوالن څَرم 
یم علقش وزیر 
غه ورخطاعت 
بی سیر وزدی ښؤ خونر  یم جلاد ښَتی 
یم ښو جلادی پرستی که عه کشم  مَڙ تَر څی ښَنتوکه شی  تَویَو شیتَو 
ښَتی  بلی خی تو امر رَندت وز یَو څرنگ نی شَیم 
ښَتی نی تو 
راست ښَن که اگر نی شیتک امی وز تر خیلت رَندم 
ښتی نی مَڙ یَو نی شیتَو 
ښَتی خی که نت یَو شیتک 
اینی یَو یت تعبیری خواب دیشت 
وزدی پیشی پاتشاه  پاتشاه ری ښَتی ای پاتشاه جز څي 
بخت جمال پوترن که یَو پوتر نونگ بوزرجمیل حکیم جزیَو دگر هیچ کو تی خوابی ندیشت 
یم ښو جلادڤی رمتی ښَتی رڇڤ عاجل 
بوزرجمیل حکیم وزمیت 
یمش که رږدی پیشی بوزرجمیل حکیم که تو وزی 
پاتشاه تو چلگتک  ښَتی وز یی رهیتم 
ڙو تَت تو وزیر 
یی خلگنڜ سیڅ نڜت یَوڜ یَو ڜکورد 
یی خَلگنڜ 
یی چږ نشت یَوڜ یَو ڜکورد 
یم څرنگ که پاتشان ای وزیر نڜتک  یَو یَوی لکرک مَڙ کودکڜ یَوند وز ته چیز گام 
وز سک پود رڇک بی نکرڅرم 
یم جلادش وزد ښَتڤ نی یَوڜ یم گپ دیت یَوش نی کیمیت 
ښَتی خی یه قسم که امت اسبی بادی یَوندڤ​
سوار یَو گاڤ وزمیت 
یمش که اسب باد یوتی ښَتی وزم غل خور سوار نی ڤیتک 
اسب بادی وز سوار واڅم یتت 
ڙؤ حیچ دی آسمان باد څَرت 
بلاخیره 
یمش واز رږدی ښَتَڤ یَؤڜ 
ښَتی خی سَیش رڇڤ یَوی پرسڤ که 
یَرکه چیز بکاریکه وز یَر ستیم 
یَو یَؤ سوار څَرت وزیت 
یمش که وزدی درم یم ښَتی که  رڇڤ علقش وزیری څَرڤ پودن 
ایخون یَو دیڤ 
یَن وزیڤ وز دی سَڤن رڇم 
یمش که وزدی علقش وزیرخی امری پاتشاه دیگه 
علقش وزیرڤ پودن کرت 
ای خونڤ یم دیتی یَوتڤ یم درم 
که یمن قچقن نست
یم دور څی مجلیسن برادری من باشی 
میخ دیگری گاښَتی یمی دیت تم ڜینت یمی 
دیت قچقنت سواری ڤیت حرکتی کرت
که وزدی پیشی پاتشاه 
پاتشاه ښَتی که 
ای طفل ڙؤ خوابی ښَن 
ښَتی اول ڙؤ عرض بازخواست څَر یَن تی خواب ښَنم 
ښَتی تی عرض چیز ښَتی یی خَلگنش 
چږ نَڜت یَوڜ یَو ڜکورد ای خلگنڜ سیڅ نڜت یَوڜ یَو ڜکورد تین څَرنگ ای وزیر نڜتک یَو
لادرک ساڤ 
لادرک نڜتیکه 
ښَتی ڙو وزیر رښک دی معکه منوره 
ښَتی مردم تَر ښَند که  برادر یم تی پؤتر رښک 
چکر تو ای لای ښو بازخواست یَو څَر 
یم څي څساخت که تی وزیر څوم سالاها یَو نڜتک 
توت هچک یَو بازخواست نکرک 
وزی وز یَو جَی تَر دیسڤم
ښَتی تر میس ڤیت وزد چرن برادرمن باشی یم 
آجره بری هټ کرت  برادر من باشی یَو غل عه رقم سکه  سیندوق 
راست کرک یَو سر سکه پوڜبر 
پسڤ رږدی دی ارکی پاتشاه ښَتی جزای یم چیز 
ښَتی اول تی تعبیری خوابی تَر ښَنم 
بعداً 
واز جزای تعین
ښَتی ڙؤ تعبیری خواب چیز ښَتی تَو اینات وینتک که یی غذای خوب دی تی  پرت 
توت لوقمه دڙدی یی ڜؤ ڜچ یَو څي تی کڤن   یَؤت 
ښتی یم معنٰی چیز 
ښتی یم معنٰی عه یم که 
ای کند تین غه ناظیون 
که غیری ایرت خدا دگر کوی یَو نويند 
ولی عه روارتَو یَو شتږ څی کټَو یَون لنډک تو 
وختکه تَو طوی گاښتی یَو عه لنډک دیتَو دی سندوق 
نیڤ عه لنډک دی سیندوق دیتکین برادر من باشی 
تی کندڜ دن حیش نوش څَرت نږد دی تَون روار دنَن 
ښَتی تو عه سیندوقی دیشه ښَتی بلی 
ږږدی سیندوقڤ هټ کرتی یَوی څَن نیښت 
یمڤ که څمن نیښتی 
نیښتڤ​یم څمن 
یمڤ څمن نیښتیت 
ښَتی جزای یمڤ چيز ښَتی ار کیڤچ یمڤ ڤند 
پی تاسون بیچکم 
یَوندڤ دی جنگل هټ څَرف جنگلی پیڅڤ 
یمڤ یَوتی دی جنگلی مازندرانڤ هټ کرت یمش نڜتی  
یم پس سکم ڜؤ تَت جی وزیر ڤیت 
وزیر که ڤيتی 
یی روزی تو که 
پاتشان یمش سک ښچ سر توکه مڙده وزدی که پاتشان پوتر ڤیتک 
یم ښَتی که ای 
بوزرجمیل حیکم ڙؤن پوتر ڤیتک 
یم نونگ توکټ 
ښَتی خی یم نؤنگ که وز کټم 
یم نونگ نوشیروانی عادل 
سکم څبس توکه  نفر چرنی که  ښَتی نی بختک 
کوینا علقش وزیرین بی پوتر قیتک 
ښَتی یم نونگ چیز ښَتی یم نونگ بختک بختیار  خی یَن تو ښَت یَو دیش 
ښَتی یم نونگ بختک بختیار 
چند روز چند چند وخت چند محل دی بین تیر ڤیتی 
یم پرستی که 
ای وزیر بی نظیر
ڙؤ پوترن هچک دڜمن بی دنیا تیا نَست 
ښَتی تی پوترن دڜمن نست 
ولی ڜږد څی  پؤشتی پدرن دی رحم مادر معکه  منوره وزگ 
یم امر کرتی که معکه منوره چیزیکه زنی امیله  باید شکم چاک واست 
یم ښَتی ای پاتشاه تو یت رقم څی گاښ قتلی عام واست 
نیڤ مَرک ایجازه رَند وز رڇم عه خلگی شیم 
بلاخیره 
یم یمر 
تڜه وتلقانت یم خرچی راه رتی یم حرکت کرت 
درمعکه منوره که یم زم زمه دیتی یم مردم کوی ڤیت 
مردم کوی ڤیتی درم کوی ورږنی 
عبدالمطلیب 
عبدالمطلیبڜ درم معکه پی ښو رږيڜن ڤشتی 
یم که یم حوالی کڜنی 
وزدی 
بی پابوسی یم مشرف ڤیت یم څی یَشن پیاده ڤيت 
ښَتی هچک مو وڜی هیچ وخت کوی ښؤ 
گوڜت پی ښو دگرن نیت 
وزدڤ یم څمنڤ استقبال کرتی 
یمی نَږد 
نینگتو که 
نفر وزدی که 
عبدالمطلیبن پؤتر ڤیتک 
ښَتی رڇڤ وزمڤ یَو 
یم که څم برن چرماقد یم څی ښو جین یمر تزیم کرت گزدی 
یمی دڙد دم ښو پرتی کرتی 
یم روی هټ کرتی که نیڜانی حضرت ابراهیم پیغمبر دم 
فری ږيردی ښَتی 
ترک خدای خوب رتک 
ده پوتر تین که یم یازده هم پوتر 
دنیای یم فتح څَرتت 
اسلام گاښت 
یم نونگ 
امیرهمزه 
امیرهمزه صاحب قیران 
سکم څبس تو که حوال وزدی که نی 
امونیه بی پؤتر ڤیت
ښَتی رڇ یَو بی وزمیت 
یمی که وازامندڤ یم ام سری دریاڤدی ښَتی یم چراغ لشکری امیریت  
ار یَرک که امیر څی څَرت 
رهنمای یم یَو څَرت 
بلاخیره چند وخت چند مدت عه درم ورږنیت 
حوال وزدی که قبادی شریار وفات کرت 
سکم جَی 
نوشیروانی عادل دی ښو تَت جی نینی 
پاتشاه ڤیتی 
بلاخیره یم که څمن حرکت کرتی 
درڤدکی وزدی پاتشاه ښوپوتری وصیت کرتَو که 
ڙؤن یی وزیر بی نظیریت 
ولی ار وخت که یَو  وزیت څئ څی مَڙن یَو کم مو دیش 
اینی 
یَو ولی بی که نست خالی بی نست 
عه تَت تره ذیر یَو یَوند 
یم حوال که در 
پاتشاه ږَتی 
پاتشاه هفت فرسنگ جی یمر 
پرت رږدی هفت فرسنگڜ بت سَک چیز دیشین یَو څؤم 
یم دی ښو لاو لشکرن 
بختک بی وزیر ڤیتَو 
یمش که وزدی یم 
پاتشاه 
وزدی یمر څی یَشن پیداه ڤیت یم بی څی یَشن خمند یامنڤ تر گردن وادارتی یامنر  تسلیت ښَتیت 
بعدی تسلیت یم یَشڤڤ​سوار ڤیت تر قدک وزدی که بو زاغڜ تر آسمان رڜتت قرنگنڜ 
بختک فر ږیردی ښَتی ای نوشیروانی عادل 
عه زاغڤی زیک بوزرجمیل حکیم دیشت 
بوزر جمیل حکیم 
نوشی روانی عادیل که یم پرستی ښَتی 
ای بوزرجمیل حکیم یم زاغڜ چیز ښَنن ښَتی خی یتڜ کی تر هوا رڇن برادرمن باشی تو بی کؤڜي که 
یتڜ وخدت وزڜ بی ڜیم وز چیز یشم که یت چیز 
آخیر ترو لای یم ام مجبور کردی ښَتی خی یتڜ 
ییو تی نر یو تی ماده 
یت نرڜ 
مادهن یَو ذؤږد رَند ښو پوترر 
نیڤڜ څتن قلینگ چلد 
یتڜ ښَند که هفت جیزره سرندو مَر قلینگ رَند 
یت نرڜ یتر ښَند که اگر 
هفت جزیره ښَن 
وز هفتاد جزیره ترک پایتخض رَندم  
ښَتی حلت یم چیز 
ښَتی حلت یم یمکه زاغ در آسمان څی سَڤن  بی گیله وزگ 
یَنی ښَتی ای خی یم ڙؤ پاتشاه نک هچ چیز نتَوتک 
که وزدڤ در پاتختڤ نینی در ماتم گزاری قبادی شریار 
بعدی ماتم گزاری یم صلاحت یم پاتشاه رتی 
بوزرجمیل حیکیمر 
اینی نیڤ​ وز یم تو قیصه دیشم څمن زیات نی بسوزیم 